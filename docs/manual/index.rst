.. _handleiding_index:

Handleiding beheer..
=========================

Achter de menu optie Beheer vindt men de onderdelen aan ITA die je kan beheren. Op dit moment is het alleen mogelijk om de lijst met kanalen te beheren.
De menu optie Beheer is alleen beschikbaar voor gebruikers die naast de standaard toegangrol voor ITA, óók de beheerrol hebben. Zie ook de lijst omgevingsvariabelen bij Installatie.


Beheer van kanalen
--------------------

Op de pagina Kanalen, onder Beheer, kan je één of meer Kanalen aanmaken. Deze kanalen zijn nodig op het moment dat een medewerker wil registreren dat er contact is geweest met de burger: hierbij is het verplicht een kanaal aan te geven. 

Deze kanalen worden als tekst opgeslagen bij het Contactverzoek. Als je ITA gebruikt in combinatie met andere applicaties waarin Kanalen een rol spelen, zoals bijvoorbeeld KISS, dan is het verstandig ervoor te zorgen dat in ITA dezelfde lijst met kanalen wordt ingevoerd, als in de andere applicaties. Let hierbij goed op de schrijfwijze: het kan zijn dat applicaties die deze informatie verwerken in bijvoorbeeld managementrapportages, hier onderscheid maken in hoofd- en kleine letters: in dat geval ziet die applicatie de kanalen "e-mail", "E-mail" en "Email" drie verschillende kanalen. 

**Let op:** het is niet mogelijk om Contactverzoeken te behandelen, als er géén kanalen zijn ingericht! Je kan een Contactverzoek wel inzien, alleen het is niet mogelijk een aantekening te maken, of een contact met de burger vast te leggen, of een Contactverzoek af te ronden. 

* Met het Plus-icoontje voeg je een kanaal toe: in het volgende scherm geef de naam van het kanaal op. Dit is ook de naam die verschijnt in het venster van een Contactverzoek. 
* Met het prullenbakje achter een kanaal kun je een kanaal verwijderen. Er volgt een melding waarin je moet bevestigen dat je het Kanaal wilt verwijderen. 
* Als je op een kanaal klikt kan je de naam wijzigen.

De volgorde van de kanalen op deze pagina bepaalt ook de volgorde van de kanalen in het detailscherm van een contactverzoek. De volgorde van de kanalen is aan te passen, door kanalen te verwijderen en opnieuw toe te voegen in een andere volgorde, of door de namen te wijzigen. Zorg er daarbij wel voor dat je de schrijfwijze niet verandert.
